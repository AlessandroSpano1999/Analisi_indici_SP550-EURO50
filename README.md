Analisi dell’andamento degli indici azionari S&P 500 ed EURO STOXX

Due indici molto importanti che descrivono l’andamento dei mercati azionari sono l’indice S&P 500, che descrive l’azionario americano, e l’indice EURO STOXX 50 che descrive l’azionario europeo.

Partendo dai dataset relativi agli ultimi 10 anni di storico di questi indici (file sp500.csv per l’indice americano e euro50.csv per l’indice europeo), calcolare:

- il rendimento percentuale mensile (inteso su 20 giorni di borsa) e annuale (inteso su 252 giorni di borsa), distinto per indice
- il rendimento medio giornaliero distinto per indice e per giorno della settimana
- individuare il giorno di maggiore rendimento giornaliero e di minore rendimento, distinto tra i due indici
- Calcolare il volume medio giornaliero dei due indici
Per rendimento si intende la variazione percentuale del prezzo di chiusura rispetto al periodo precedente (per esempio, mensile o giornaliero).

I dataset forniti hanno le seguenti colonne:

Date: la data in cui viene rilevato il prezzo
Open: il prezzo di apertura di quel giorno
High: il prezzo massimo raggiunto quel giorno
Low: il prezzo minimo raggiunto quel giorno
Close: il prezzo di chiusura di quel giorno
Volume: il numero di scambi di borsa avvenuti quel giorno
